# Symulakry i Symulacja

Autor: Jean Baudrillard

Nie ma co czytać tej książki jako jakkolwiek logicznie spójnej.
Potraktuj ją jako poezję. Rozkoszuj się perwersyjnymi słowami, jakie 
Baudrillard musiał rzucać swoim francuskim dziewczynom dla pikanterii.
;-)

## Precesja symulakrów

Co zawiera ten rozdział:

- dramatyczny opis ekosystemu ludzkiego;
- sytuacje i wydarzenia odwołujące się same do siebie (symulakry);
- skoro tak, nic nie jest rzeczywiste.

--------------

Cztery poziomy odzwierciedlenia:

1. stanowi odzwierciedlenie głębokiej rzeczywistości;
2. skrywa i wypacza głęboką rzeczywistość;
3. skrywa _nieobecność_ głębokiej rzeczywistości;
4. pozostaje bez związku z jakąkolwiek rzeczywistością: jest czystym
symulakrem samego siebie.

Dalej zapisane jest, że pierwsze to _właściwy_ pozór – przedstawienie
należy do porządku sakramentu. W drugim _niewłaściwy_ pozór – porządek
złych wróżb. Trzecie: _udaje_, że jest pozorem – należy do porządku
czarnoksięstwa. W czwartym, obraz nie należy już do porządku pozorów,
lecz do dziedziny symulacji.

Hiperrzeczywistość – obecnie przyjmuję definicję jako "wszystkie
perspektywy na wszystkie rzeczy". Trochę jakby patrzeć jako omnipotentna
jednostka z każdej strony czy przez oczy każdego agenta.

Porządki (np. porządek prawa, nie te opisane wyżej, _prawdopodobnie_)
muszą wyłonić rzeczywistość spośród hiperrzeczywistości. Ta jest według
mnie bardziej fundamentalna niż rzeczywistość. Rzeczywistości są
generowane poprzez wyłuskiwanie _właściwej_ perspektywy spośród
hiperrzeczywistości, gdzie wszystko ma wiele znaczeń, wiele perspektyw,
jeszcze niedookreślonych względem tego, która z nich ma znaczenie.

Konsensus i środowisko buduje porządek. Ten jest nam potrzebny, bo
hiperrzeczywistość jest dla ludzi nie do przeżycia. Nie da się uprawiać
_milionmyślenia_ (takie dwójmyślenie tylko dużo więcej razy), bo
oszalejemy.

Hiperrzeczywistość jest za duża, żeby ją pojąć – może poza nadrzędną
symulacją (gdyby przyjąć hipotezę symulacji za prawdziwą [uwaga, inny
kontekst, to pojęcie symulacja odnosi się do komputerowej], to
aksjomatem byłoby, że ta symulacja która może pomieścić nas, jest w
stanie "pojąć" hiperrzeczywistość).

Baudrillard bardzo zawiłym językiem opisuje porządek naturalny, gdzie nie ma nic
dziwnego, że jeśli w przestrzeni są tylko warunki na to, to wyrośnie tam
jakaś roślina. A obok niej będzie próbować mniejsza.

Trudno wymienić wszystko co na paru stronach Baudrillard zestawia ze
sobą:

- skandal Watergate i fakt, że skandalu nie ma – skandalem jest cały
układ polityczny;
- zamach i podtrzymanie rzeczywistości (w której zamachy są złe);
- zwalczenie kapitału i racjonalne przyjmowanie go;
- etnologii zabijającej przedmiot swojego poznania (poprzez samo
poznanie, kategoryzację i kontakty z ludami pierwotnymi).

Próbując to przełożyć na nasz język stara się zespolić ze sobą dowolne
pojęcia `P` i `¬P` i skupia się na tym, że jeśli i jedno i drugie, to
rzeczywistość nie istnieje, wszystko jest nieokreślone i nie ma
znaczenia.

Ja do tego podchodzę w inny sposób. Chodzi o to, że porządek jest
strukturą barier i granic określonych abstrakcjami pojmowanymi przez
nas.

Trochę jak żywe komórki – są ograniczone błoną komórkową i to ona
wytycza to, czym komórka jest.

Z tym że u ludzi jest tak, że predykat `P` możemy skonstruować dość
arbitralnie. Stawiam tu równość z narracjami. Możemy stworzyć dowolną
narrację `P` która się odnosi... albo nie odnosi, do czegokolwiek i tak
wytyczyć pewną granicę – granicę kategoryzacji pomiędzy `P` a `¬P`.

Nie musimy nawet wiedzieć, gdzie te granice są. Drzewa nie wiedzą gdzie
jest granica nieba, ale mimo to rosną do pewnego rozmiaru, a potem z
jakiegoś powodu nie mogą wyżej.

To bariera jest definiującą abstrakcją, nie byt(y), które otacza. Byty –
ludzie, dopasują się do kategoryzacji, jeśli ta ułatwi im życie.

Bariera dzieli i dlatego jest kultura, a potem kontrkultura, sztuka i
antysztuka.

Potem mogą się w tym pojawić nisze – bo jak w świecie naturalnym,
większa specjalizacja potrafi upchnąć w ekosystemie więcej gatunków w
tym samym miejscu. Może być więc ironia, jako kontra _powaga_ (albo
_political correctness_), a potem mogą wyrodzić się kolejne, metaironia,
postironia i tak dalej. Do tego potrzebne są precyzyjniejsze bariery.

Pozostaje pytanie – czy nadmierna specjalizacja nie usztywnia całości?
Jak wygląda mechanizm rozpuszczania barier? Może to jest działanie
ludzkiego chaosu.

Baudrillard prawo przypisuje drugiemu rzędowi odwzorowań a symulację
trzeciemu. Czemu? Nie czwartemu? Może jest jakaś różnica między
_symulowaniem_ a _czystą symulacją_.

Ciekawa notatka:

> Zamachy – uprzednio wpisane w proces rytualnego dekodowania i
> aranżacji medialnej

To jest przykład porządku, o którym mówiłem wcześniej. Bo mamy jeden,
ustalny przez konsensus porządek który potem staje się procesem
dekododowania i aranżacji medialnej poprzez przypisywanie pewnego
moralnego znaczenia do danej czynności, np. zamachu.

-------------

Kiedy Baudrillard mówi o politykach (str 32-35) i podtrzymywaniu śmierci
władzy i wszystkim z tym związanym, to mam jeden komentarz.

W czasach, kiedy Russell i Gödel dochodzą do problemów w matematyce
poprzez definicje odnoszące się do samych siebie (
[Impredicativity](https://en.wikipedia.org/wiki/Impredicativity), oraz
[film Veritasium o tym](https://www.youtube.com/watch?v=HeQX2HjkcNo) ),
Baudrillard od razu wyciąga z tego wniosek, że hiperrzeczywistość, nie
ma niczego godnego bycia prawdą, nie mamy pana płaszcza i co nam pan 
teraz zrobi.

Dla matematyki to też był – i nadal jest poważny problem, z poważnymi
konsekwencjami, ale koniec końców skonstruowano takie definicje, taki
system aksjomatyczny, że jesteśmy w stanie z tym żyć i funkcjonować.

Więc ta narracja, że władza przedłuża śmierć samej siebie i wszystko
przedłuża swoją śmierć jest dramatyczna i _cool_, ale jak to odrzemy
z dramatyzmu to zostaje nam tyle, że ludzie generalnie nie chcą zmiany i
chcą przedłużać status quo, nawet jeśli zaczyna ono odstawać od
zmieniającej się codzienności. Władcy chcą przedłużać bycie władcami, 
ludzie chcą przedłużać instytucje pod których skrzydłami się znajdują.

Also, Kennedy był fajny i go zabili, a inni już nie, więc ich nie
zabili i trzeba było symulować zamachy. *claps slowly*.

Za to ciekawa obserwacja:

> Hilter, Franco, Mao, pozbawieni "legalnych" spadkobierców, nie mając
> komu przekazać władzy, zmuszeni są w nieskończoność przeżywać samych
> siebie.

Ładnie trafione. Biorąc pod uwagę, że dziś faszyści są rozdawani każdemu
na lewo i prawo, to coś w tym jest, żyjemy nadal pod jarzmem IIWŚ.

Dalszy argument o równoważności dóbr konsumpcyjnych (samochodu) i pracy
na płytkim poziomie rozumiem, ale nie rozumiem go dokładnie. Może warto
będzie wrócić do niego później.

> Nadal jesteśmy jednak świadkami tego samego: żadne z naszych
> społeczeństw nie potrafi wykonać pracy żałoby po utracie tego,
> co rzeczywiste i co padło łupem tej samej zatraty.
>
