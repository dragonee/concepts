# Postrzeganie czasu przez ludzi

Pewnych rzeczy nie ma co rozpatrywać bez bardzo konkretnej ramy
czasowej. Przykład: świadomości nie ma co rozpatrywać chwilowo/statycznie,
ponieważ nie da się uchwycić świadomości w czasie mniejszym niż jest
potrzebny na pętle zwrotne w umyśle na propagację stanu _t+1_ wynikającego
z _t_.

Z kolei nihilistyczne myślenie, że ewentualnie wszyscy zginiemy znów 
nie ma żadnej wartości adaptacyjnej, bo z całym szacunkiem dla nich, ale
przyszłość wszechświata w żaden sposób nie przekłada się na to, czego
doznam w trakcie mojego życia.

Z kolei często wpadamy w pułapkę myślenia, że przyszłość we wszystkich
aspektach których nie przemyśleliśmy (lub ktoś nam nie powiedział, że
należy na to uważać) będzie dokładnie taka sama jak dziś. To wynika z
minimalizacji energii przeznaczonej na bycie w stanie _alertness_, ale
niesie za sobą spore konsekwencje.

Przeszłość, w efekcie podobnym do powyższego, romantycyzujemy. Bo znowu
nam się wydaje, że było dokładnie tak samo jak dziś za wyjątkiem rzeczy,
które przeczytaliśmy w książce historycznej, które zasygnalizowały nam,
że "w tym i w tym aspekcie, było zupełnie inaczej".

Koniec końców, ani nie umiemy za bardzo w "jak było", ani w "jak
będzie". A co gorsza, nie umiemy przyznać, że "nie wiemy, jak będzie".
