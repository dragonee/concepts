# Gra

_jedna z definicji którymi intuicyjnie się posługuję_

System z pętlą zwrotną w postaci zrozumienia zasad tego systemu
(niekoniecznie pełnego), gdzie zrozumienie systemu prowadzi do
przemieszczania się równowagi zachowań. Pojęciem pochodnym jest metagra
– w tym kontekście obecne zrozumienie zasad systemu i wygrywających
strategii.

Pochodna po metagrze jest nienazwana, ale można analizować rodzaje
zmienności strategii. To działanie może obecnie się pojawiać na poziomie
cywilizacyjnym.

Plusem jest to, że wpływ kolejnych pochodnych na niższe poziomy schodzi
do zera, a nie zwiększa się wykładniczo do nieskończoności (do
potwierdzenia). Możliwe, że jest to równoznaczne z uogólnianiem (tracimy
precyzję i możliwość przewidywania w zamian za obejmowanie coraz
większej ilości przypadków).

Jeśli nie rozumiemy zasad gry, to gra może zachować swoją metagrę na
stabilnym pozuomie (tj. zawsze będziemy dzialać w obecnie stworzonych
zasadach).

Grę traktuję w sensie powtarzalnym (nie rozważam gier wykonywanych
pojedynczo tutaj).

Gra jest podatna na wypaczenie ze względu na rozumienie jej zasad, w
celu maksymalizacji lokalnych zysków. Patrz Instagram.

# Przykład: gra komputerowa Starcraft

Liga gry strategicznej Starcraft opiera się o dwa mechanizmy:

- profesjonalni gracze znajdują dominujące strategie;
- twórcy gry balansują grę dla zachowania różnorodności decyzji taktycznych.

Pierwszy mechanizm, którym zajmują się profesjonalni gracze, spośród
wielu strategii wybiera zestaw strategii dominujących. Strategia
dominująca to taka strategia, która:

- nie ma słabości wobec innych dominujących strategii. To oznacza, że w
tej strategii muszą być zawarte kontry na inne dominujące strategie.
- poza tym, jest na tyle dobra, żeby gracz, który zainwestuje w jej
nauczenie się, był w stanie wygrywać z innymi graczami;

Strategie dominujące odkrywa się metodą prób i błędów, poprzez
rozgrywanie wielu rozgrywek 1-1 przez topowych graczy. Proces ten z
czasem wypracowuje równowagę pomiędzy zestawem dominujących strategii.

W grze istnieje też drugi, osobny mechanizm. Twórcy gry dbają o to, żeby
gra była zbalansowana. W związku z tym, zabiegają o to, żeby:

- każda z trzech dostępnych frakcji w grze miała równe szanse na
zwycięstwo. Gra przestanie być ciekawa, jeśli gracze będą karani za
wybór jednej z frakcji w grze;
- strategie dawały możliwość podejmowania taktycznych wyborów na
początku, w środku i na koniec gry. Gra przestanie być ciekawa, jeśli
gracze jednej z frakcji zawsze będą musieli podejmować dokładnie te same
wybory.

Twórcy gry po każdym sezonie ligi profesjonalnej (czyli co kwartał) 
aktualizują grę, starając się przywrócić równowagę frakcji 
i różnorodność wyborów taktycznych.

Każda poprawka skutkuje tym, że profesjonalni gracze odkrywają na nowo
konsekwencje zmian dokonanych przez poprawkę. Jeśli w wyniku tego
procesu okaże się, że jedna z odkrytych strategii będzie dużo lepsza od
innych, wtedy twórcy gry zaczynają prawcować nad aktualizacją w celu
zachowania zasad.

Oba te mechanizmy generują nam dynamiczny system, który dla mnie spełnia
definicji gry - chcąc zachować swój udział w grze i profesjonalni
gracze, i twórcy gry modyfikują stan systemu i przesuwają go w swoim
kierunku.
